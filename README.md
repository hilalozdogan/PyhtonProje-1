# PyhtonProje-1

### GENEL BİLGİLER

#### Hemofili Hastalığı:
Pıhtılaşma sürecinde rol oynayan proteinlere, pıhtılaşma faktörleri denilmektedir. Bu faktörlerin eksikliği durumunda oluşan pıhtılaşma bozukluğuna, genel olarak kanama hastalıkları denilmektedir. En yaygın olarak görülen kanama hastalıkları ise, faktör-8 proteininin eksikliği olarak bilinen Hemofili-A ve faktör-9 proteininin eksikliği olarak bilinen Hemofili-B hastalıklarıdır.

#### Hemofili Hastalığının Şiddeti:
Hemofili hastalığı olmayan bireylerde, % birimi ile ifade edilen kandaki pıhtılaşma faktörü miktarı, %50-%150 arasındadır. Hemofili hastalığının şiddeti ise, kandaki pıhtılaşma faktörü miktarına göre aşağıdaki şekilde belirlenmektedir:
- Kandaki faktör miktarı
- Hemofili hastalığının şiddeti
- %1’den az
- Ağır
- %1 veya – %1’den çok, %5’den az
- Orta
- %5 veya – %5’den çok, %50’den az
- Hafif

#### Hemofili Hastalığının Tedavisi: 
Hemofili hastaları, herhangi bir kanama durumunda ya da olası kanamaları önleyebilmek amacıyla koruma tedavisi (profilaksi) kapsamında, hastalığın türüne göre faktör-8 ya da faktör-9 adı verilen bir ilaç kullanmaktadırlar. Hastanın kullanması gereken ilaç miktarı (ünite birimi ile ifade edilir); hastanın kilosu, hastanın kanındaki faktör miktarı ve kanamanın türüne göre hedeflenen faktör miktarına bağlı olarak hesaplanır. KG başına 1 ünite faktör-8 ilacı verildiğinde, kandaki faktör-8 miktarı %2 kadar artarken, KG başına 1 ünite faktör-9 ilacı verildiğinde, kandaki faktör-9 miktarı %1 kadar artar. Faktör ilaçlarından insan kanından üretilenine “plazma kaynaklı faktör” (P), laboratuvar ortamında üretilenine “rekombinant faktör” (R) denilmektedir. 1 ünite plazma kaynaklı faktörün fiyatı 1,25 TL iken, 1 ünite rekombinant faktörün fiyatı 1,5 TL tutarındadır.

#### İnhibitör Varlığı: 
Bazı hemofili hastalarının bağışıklık sistemi, verilen faktör ilacını yabancı madde olarak algılayarak, bununla savaşmak için antikor üretebilmektedir. Bu da alınan faktör ilacının etkinliğini azaltmakta ya da yok etmektedir. İlgili faktör proteinine karşı üretilen antikor miktarı 5 üniteden yüksekse, hastada inhibitör var kabul edilmektedir.
Profilaksi: İnhibitörü olmamak şartı ile ağır hemofili hastalarına ve son 1 yılda meydana gelen kanamaları dikkate alındığında aylık ortalama kanama sayısı 3’ten fazla olan orta hemofili hastalarına, olası kanamaları önleyebilmek amacıyla koruma tedavisi (profilaksi) uygulanmaktadır. Profilaksi uygulanan Hemofili-A hastaları haftada 3 kez, Hemofili-B hastaları ise haftada 2 kez belirlenen miktarda faktör ilacı kullanmaktadırlar. Hastanın bir seferde kullanması gereken minimum faktör ilacı miktarı, hastanın kanındaki faktör miktarını %40’a çıkaracak şekilde belirlenmektedir. Ancak faktör ilaçları 250, 500 ve 1000 ünitelik flakonlar halinde bulunduğu için, hastalar bir seferde kullanmaları gereken minimum ilaç miktarını en az sayıda flakon ile karşılayacak kadar ilaç kullanmaktadırlar (örneğin bir seferde
minimum 1110 ünite ilaç kullanması gereken bir hasta, 1000 ünitelik 1 flakon ve 250 ünitelik 1 flakon olmak üzere 1250 ünite ilaç kullanmaktadır).

### PROBLEM TANIMI
T. C. Sosyal Güvenlik Kurumu, hemofili hastalarının hayat kalitesini artırmak amacıyla profilaksi uygulamasını ödeme kapsamına almıştır. Bu bağlamda hastaların yılda 1 kez faktör miktarı ve inhibitör testleri tekrar edilerek, uygun olan hastalara 1 yıl boyunca profilaksi uygulanmaktadır. Profilaksi uygulanan hastalara, 4 haftalık ilaç gereksinimleri periyodik olarak gönderilmektedir. Buna göre, hematologların kullanımına yönelik olarak, profilaksi uygulanacak hemofili hastalarını belirlemek, gerekli ilaç miktarlarını hesaplamak ve hemofili hastaları hakkında bazı istatistiksel bilgiler elde etmek için bir program geliştirilmesi istenmektedir. 

Bunun için, her hemofili hastası için aşağıdaki veriler programa girilecektir:
- TC kimlik numarası
- Ad soyad
- Hemofili hastalığının tipi (A/a/B/b)
- Kandaki ilgili faktör miktarı (ünite): reel sayı (0-50, 0 dahil, 50 hariç)
- Kandaki ilgili faktör proteinine karşı üretilen antikor miktarı (ünite): reel sayı (0 ya da daha büyük)
- Hastalığın şiddeti orta ise son 1 yılda meydana gelen kanama sayısı: tamsayı (0 ya da daha büyük)
- Profilaksi programına alınacaksa kilosu (KG): reel sayı (0 ya da daha büyük)
- Profilaksi programına alınacaksa kullanacağı faktör ilacının türü (P/p/R/r)

Her hastanın verileri girildikten sonra, o hasta için aşağıdaki bilgiler ekrana yazdırılmalıdır:
- TC kimlik numarası ve adı soyadı
- Hastalığın tipi (A/B) ve şiddeti (Ağır/Orta/Hafif)
- Profilaksi uygulanıp uygulanmayacağı
- Profilaksi uygulanacaksa:
- Kullanacağı faktör ilacı (plazma kaynaklı/rekombinant faktör-8/faktör-9)
- Haftada kaç kez ilaç kullanacağı (2/3)
- Bir seferde kullanması gereken minimum ilaç miktarı (ünite)
- Bir seferde kullanacağı ilaç miktarı (ünite), flakon çeşit ve sayıları
- 4 haftalık toplam ilaç miktarı (ünite), flakon çeşit ve sayıları
- 4 haftalık ilaç tutarı

Daha sonra başka hasta olup olmadığı sorularak (e/E/h/H karakterleri); varsa sonraki hastaya ilişkin işlemler yapılmalı, yoksa aşağıdaki istatistiksel bilgiler ekrana yazdırılmalıdır:
- Hemofili-A, Hemofili-B ve toplam hasta sayıları
- Hastalığının şiddeti ağır, orta ve hafif olan hemofili hastalarının sayıları ve yüzdeleri
- Hemofili-A ve Hemofili-B hastalarında inhibitör varlığı yüzdeleri
- Profilaksi uygulanan Hemofili-A ve Hemofili-B hastalarının sayı ve yüzdeleri
- Hastalığının şiddeti orta olan hemofili hastaları içinde, profilaksi uygulanan hastaların yüzdesi
- Profilaksi uygulanan Hemofili-A ve Hemofili-B hastaları içinde, plazma kaynaklı ve rekombinant faktör ilacı kullanan hastaların yüzdeleri
- Profilaksi uygulaması için tedarik edilmesi gereken 4 haftalık toplam plazma kaynaklı ve rekombinant faktör-8 ve faktör-9 ilacı miktarları (ünite), flakon çeşit ve sayıları
- SGK’nın karşıladığı 4 haftalık ve 1 yıllık faktör ilacı tutarları (TL)
- SGK’nın profilaksi uygulaması kapsamında ortalama olarak 1 hasta için karşıladığı yıllık toplam ilaç miktarı (ünite) ve tutarı (TL)
- 4 haftalık ilaç kullanım miktarı en çok olan Hemofili-A ve Hemofili-B hastalarının TC kimlik numaraları, ad soyadları, hastalık şiddetleri, kiloları, kullandıkları ilaç türleri (plazma kaynaklı/rekombinant), 4 haftalık toplam ilaç kullanım miktarları (ünite) ve tutarları (TL)
- 4 haftalık ilaç tutarı en çok olan hastanın TC kimlik numarası, adı soyadı, hastalık tipi ve şiddeti, kilosu, kullandığı ilaç türü (plazma kaynaklı/rekombinant), 4 haftalık toplam ilaç kullanım miktarı (ünite) ve tutarı (TL)


